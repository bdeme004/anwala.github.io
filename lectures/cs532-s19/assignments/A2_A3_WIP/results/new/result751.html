b'\xc2\xa0\xc2\xbb\xc2\xa0 Diritto di Famiglia\nReddito cittadinanza: giro di vite per i "furbetti" del divorzio\nIn caso di separazione o di divorzio dopo il 1\xef\xbe\x82\xef\xbd\xb0 settembre 2018, gli ex coniugi dovranno certificare di non risiedere pi\xc3\xb9 nella stessa casa con "verbale della polizia municipale"\ndi Gabriella Lax - Cosa non si fa per essere destinatari del reddito di cittadinanza ? Ma se da una parte \xc3\xa8 vero che "fatta la legge trovato l\'inganno", dall\'altra \xc3\xa8 anche vero che il governo sta cercando di prendere tutte le contromisure per far fronte ai vari escamotage pensati per usufruire del reddito di cittadinanza pur non avendone diritto.\nRdc, stretta su finti divorzi e separazioni\nL\'ultimo emendamento, a tal proposito, \xc3\xa8 quello proposto dalla Lega ed approvato in commissione Lavoro al Senato, nel testo licenziato ufficialmente per l\'aula, per evitare separazioni e divorzi che facilitino (falsamente) il diritto a percepire il reddito di cittadinanza .\nTante sono state le segnalazioni dai vari Caf territoriali, unite a quella della Guardia di finanza.\nIl giro di vite sui furbetti prevede che, in caso di separazione o divorzio dopo il 1\xef\xbe\x82\xef\xbd\xb0 settembre 2018, gli ex coniugi dovranno certificare di non risiedere pi\xc3\xb9 nella stessa casa con "verbale della polizia municipale". Chi ha deciso sinceramente di mettere fine alla propria relazione, ha cambiato casa ed ha i requisiti per ricevere il sussidio, non avr\xc3\xa0 dunque problemi ad ottenerlo. Per gli altri, coloro che, si scoprir\xc3\xa0, hanno attestato il falso, ci sar\xc3\xa0 da attendere un bel po\' prima di poter ottenere il reddito. Ben 5 anni: tanto durerebbe l\'esclusione dal beneficio per chi rilascer\xc3\xa0 dichiarazioni false.\nVedi anche:\n'