b'Agensi | Diterjemahkan oleh: Sahlizah Mohamed\nMac 02, 2019 13:11 MYT\nJudith mengaku teruja bergambar persis permaisuri di atas ketulan ais sebelum dihanyutkan ombak. -Foto Washington Post\nREYKJAVIK: Seorang nenek berusia 77 tahun nyaris dihanyutkan ombak ketika bergambar di atas ketulan ais berbentuk kerusi singgahsana semasa bercuti di Diamond Beach, Iceland baru-baru ini.\nJudith Streng dari Texas, Amerika Syarikat mengaku bergambar persis seorang permaisuri di atas ketulan ais itu sebelum ombak besar menghanyutkannya ke tengah laut.\n\xe2\x80\x9cSemasa saya berjaya duduk di atas ais itu, ombak datang ke arah saya. Ombak yang sangat besar dan membuatkan \xe2\x80\x98singgahsana\xe2\x80\x99 saya bergoyang. Saya hampir tergelincir,\xe2\x80\x9d katanya kepada ABC News.\nJudith berjaya diselamatkan seorang kapten kapal dari Florida yang kebetulan menyaksikan insiden itu.\n\xe2\x80\x9cSaya ingat ia (duduk di atas ais) selamat. Ada beberapa wanita pernah duduk di atas ketulan ais itu, namun mereka selamat. Mungkin kerana faktor berat badan saya.\n\xe2\x80\x9cSaya selalu berfantasi untuk menjadi seorang permaisuri. Inilah masa saya,\xe2\x80\x9d katanya.\nGambar kejadian itu tular di Twitter dengan lebih 66,000 retweet.\nSekembalinya ke Texas, Judith menerima banyak panggilan telefon daripada pihak media untuk sesi temu ramah, namun dia menolaknya.\n\xe2\x80\x9cMenjadi popular itu sangat hebat,\xe2\x80\x9d katanya.\n'